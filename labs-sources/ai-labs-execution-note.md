# Пояснення про оцінку лабораторних робіт з дисциплін машинного навчання та штучного інтелекту

Лабораторні работи оцінюються за принципом "виконання мінімальних вимог до роботи + деталізація роботи + демонстрація розуміння коду і теми + вчасне виконання".

Це означає, що максимальний бал набирається за виконання всіх з цих компонент.

## Виконання мінімальних вимог до роботи - 50% оцінки.

Мінімальні вимоги до роботи визначаються в методичних вказівках до лабораторної роботи. Це обов'язковий мінімум для отримання оцінки за лабораторну роботу.

Наприклад, якщо в методичних вказівках до лабораторної роботи сказано, що треба розробити працюючий код, що реалізує деяку задачу, наприклад, класифікацію зображень, то в роботі має бути це реалізовано з достатньою якістю, з демонстрацією як вхідних даних, так і результатів за допомогою відповідних графіків, таблиць, ілюстрацій. Ваша робота має читатись як повний, самостійний звіт, що ясно демонструє розв'язання поставленої задачі.

Окремо треба наголосити, що перевіряється те, що робота не складається здебільшого з неперевірених і не вичитаних результатів генерації коду і тексту мовними моделями, і перевіряється відсутність академічного плагіату

Рекомендований, але не обов'язковий підхід до демонстрації працюючого коду роботи - це підготовка роботи на мові програмування Python в середовищі Jupyter Notebook / Google Colab. У вас є можливість запускати і демонструвати роботу на своєму комп'ютері, в google colab, а також завантажити роботу на сервер курсу https://lab.itsokay.cc, для чого зверніться до oleksandr.y.bausk@lpnu.ua. Дивіться пояснення щодо різних середовищ виконання на відео: https://youtu.be/aY_IEQ0THeA. У випадку відсутності можливості запустити роботу на своєму комп'ютері (проблеми з машиною, зі з'єднанням, нестача ресурсів) допускається створити відео демонстрації роботи або демонструвати роботу через детальний звіт.

## Деталізація роботи - 25% оцінки.

Окрім мінімальних вимог, робота має бути добре деталізована. Деталізація роботи -- це загальна якість її виконання, акуратність і ясність форматування і структури звіту, демонстрація відмінного розуміння теми (наприклад, висновки по роботі, що аналізують якісь додаткові деталі датасету), використання кастомних інструментів або бібліотек.

Звісно, не обов'язково в роботі виконувати всі ці приклади деталізації. Але використання будь-якого з цих прикладів покращує оцінку роботи.

Приклади деталізації, які покращують оцінку роботи:
- підкріплені кодом або ілюстраціями висновки по роботі, що демонструють дослідження теми вище за базовий рівень, заданий вимогами методичних вказівок;
- використання додаткових інструментів для візуалізації або фронтенду, наприклад Gradio, Bokeh, Plotly, Seaborn;
- використання нестандартних датасетів (окрім базових датасетів з Kaggle);
- використання нестандартної мови програмування (окрім Python).


## Демонстрація розуміння коду і теми - 25% оцінки.

При здачі роботи і демонстрації коду викладач повинен бачити, що ви розумієте тему роботи, можете пояснити код, можете відповісти на питання про тему роботи, про код, про вхідні дані та результати.

## Вчасне виконання.

Роботу треба виконати вчасно в термін, що призначається викладачем курсу (лектором, автором методичних вказівок або робочої програми курса). Якщо робота не виконана вчасно, але виконана і здана якісно, то оцінка за неї може призначатись від 0% до 50% в залежності від якості виконання.
